Willard Carroll „Will” Smith, Jr. (Philadelphia, Pennsylvania, 1968. szeptember 25. –) Oscar-díjra jelölt amerikai színész, többszörös Grammy-díjnyertes hiphopelőadó. Azon kevés ember egyike, akik az Egyesült Államok szórakoztatóiparának három jelentős ágában is sikert élveznek. A Newsweek a bolygó legbefolyásosabb színészének nevezte.[1]

Filmjeivel rendre hatalmas sikert arat, a legismertebbek között találjuk A függetlenség napját, a Men in Black – Sötét zsarukat, a Legenda vagyokot. Kritikai elismerést Oscar- és Golden Globe-jelölés formájában az Ali és A boldogság nyomában hozott számára, melyekben valós személyt alakított.